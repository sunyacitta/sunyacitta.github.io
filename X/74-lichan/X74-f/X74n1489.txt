卍續藏第 74 冊 No. 1489 吳中石佛相好懺儀


　　No. 1489

　　禮吳中石佛起止儀式

　　天台山幽溪沙門　傳燈　集

　　一切恭敬

　　一心頂禮十方常住三寶(一拜已。互跪燒香散華)。

　願此香華雲　　徧滿十方界　　無邊佛土中
　無量香莊嚴　　具足菩薩道　　成就如來香

　　(輟唱想云。我此香華徧十方至同入無生證佛智。想已唱云)。

　　供養已一切恭敬(一拜互跪贊云)。

　佛面猶如淨滿月　　亦如千日放光明
　目淨修廣若青蓮　　齒白齊密猶珂雪
　佛德無邊如大海　　無限妙寶積其中
　智慧德水鎮常盈　　百千勝定咸充滿
　足下輪相皆嚴飾　　軗輞千輻悉齊平
　手足縵網徧莊嚴　　猶如鵝王相具足
　佛身晃耀等金山　　清淨殊特無端匹
　亦如妙高功德滿　　故我稽首佛山王
　相好如空不可測　　逾於千日放光明
　皆如燄幻不思議　　故我稽首心無著

　　(讚已。重燒香然。彼禮諸相好)。&nbsp;足下安平如奩底&nbsp;&nbsp;足下千輻輪相&nbsp;&nbsp;手足指長勝餘人&nbsp;&nbsp;手足柔軟勝餘身分&nbsp;&nbsp;手足指合縵網勝餘人&nbsp;&nbsp;足跟具足滿好&nbsp;&nbsp;足趺高好跟相稱&nbsp;一心頂禮過去維衛佛迦葉佛&nbsp;手足滿&nbsp;&nbsp;手足如意&nbsp;&nbsp;手文明直&nbsp;&nbsp;手文長&nbsp;&nbsp;手文不斷&nbsp;&nbsp;手足赤白如蓮華色&nbsp;&nbsp;踝不現&nbsp;&nbsp;爪如赤銅色薄而細滑&nbsp;&nbsp;指長纖圓&nbsp;&nbsp;指文藏覆&nbsp;&nbsp;脉深不現&nbsp;&nbsp;手足軟淨滑澤&nbsp;&nbsp;手足有德相&nbsp;&nbsp;如伊尼延鹿王腨纖好&nbsp;&nbsp;膝骨堅著圓好&nbsp;&nbsp;立手摩膝&nbsp;&nbsp;陰藏相如馬王&nbsp;&nbsp;臍深圓好&nbsp;一心頂禮過去維衛佛迦葉佛&nbsp;臍不出&nbsp;&nbsp;腹不現&nbsp;&nbsp;其腹細&nbsp;&nbsp;孔門相具&nbsp;&nbsp;身縱廣等&nbsp;&nbsp;身堅實如那羅延&nbsp;&nbsp;骨際如鈎鎻&nbsp;&nbsp;身上如師子王&nbsp;&nbsp;身清淨&nbsp;&nbsp;身柔軟&nbsp;&nbsp;身不曲&nbsp;&nbsp;身潤澤&nbsp;&nbsp;身自持不逶迤&nbsp;&nbsp;身滿足&nbsp;&nbsp;身不傾動&nbsp;&nbsp;身持重&nbsp;&nbsp;其身大&nbsp;&nbsp;其身長&nbsp;一心頂禮過去維衛佛迦葉佛&nbsp;身端直&nbsp;&nbsp;肩圓好&nbsp;&nbsp;一一毛孔青色柔軟&nbsp;&nbsp;毛上向&nbsp;&nbsp;毛右旋&nbsp;&nbsp;毛紅色&nbsp;&nbsp;毛軟淨&nbsp;&nbsp;皮膚薄細滑不受塵水(不停蚊蚋)&nbsp;&nbsp;兩足下兩手兩肩項中(七處滿)&nbsp;&nbsp;兩腋下滿&nbsp;&nbsp;毛孔出香氣&nbsp;&nbsp;頰車如師子&nbsp;&nbsp;唇色如頻婆果&nbsp;&nbsp;四十齒具足&nbsp;&nbsp;齒白齊密而根深&nbsp;&nbsp;四牙最白而大&nbsp;&nbsp;四牙白利&nbsp;&nbsp;舌薄覆面至髮際&nbsp;一心頂禮過去維衛佛迦葉佛&nbsp;舌色赤&nbsp;&nbsp;舌薄廣&nbsp;&nbsp;隨眾生音聲不增不減&nbsp;&nbsp;說法不著&nbsp;&nbsp;隨眾生語言說法&nbsp;&nbsp;發音報眾聲&nbsp;&nbsp;次第有因緣說法&nbsp;&nbsp;咽中津液得味中上味&nbsp;&nbsp;口出無上香&nbsp;&nbsp;一切聲分具足&nbsp;&nbsp;言音聲遠&nbsp;&nbsp;梵音深遠如迦陵頻迦聲&nbsp;&nbsp;隨眾生意和悅與語&nbsp;&nbsp;面不長丈&nbsp;&nbsp;正容白不撓色&nbsp;&nbsp;面具滿足&nbsp;&nbsp;面廣姝好&nbsp;&nbsp;面淨滿如月&nbsp;一心頂禮過去維衛佛迦葉佛&nbsp;鼻高孔不現&nbsp;&nbsp;眼色如金精&nbsp;&nbsp;眼睫如牛王&nbsp;&nbsp;廣長眼&nbsp;&nbsp;平等視眾生&nbsp;&nbsp;不輕眾生&nbsp;&nbsp;眉如初月紺琉璃色&nbsp;&nbsp;眉間白毫如兜羅綿&nbsp;&nbsp;耳輪輻相埵成&nbsp;&nbsp;頭如摩陀那果&nbsp;&nbsp;髮長好&nbsp;&nbsp;髮不好&nbsp;&nbsp;髮旋亂&nbsp;&nbsp;髮色青珠&nbsp;&nbsp;頂肉髻成&nbsp;&nbsp;無見頂相&nbsp;&nbsp;金色光其相微妙&nbsp;&nbsp;身光面各一丈&nbsp;一心頂禮過去維衛佛迦葉佛&nbsp;四邊光各一丈&nbsp;&nbsp;光照身而行&nbsp;&nbsp;行時足去地四寸而印文現&nbsp;&nbsp;威儀如師子&nbsp;&nbsp;進止如象王&nbsp;&nbsp;行法如鵝王&nbsp;&nbsp;身一時迴如象王&nbsp;&nbsp;容儀備足&nbsp;&nbsp;容儀滿足&nbsp;&nbsp;住處安無能動者&nbsp;&nbsp;威振一切&nbsp;&nbsp;一切樂觀&nbsp;一心頂禮過去維衛佛迦葉佛&nbsp;一切眾生不能盡觀相&nbsp;&nbsp;觀無厭足&nbsp;&nbsp;一切惡心眾生見者和悅&nbsp;&nbsp;八萬四千相好光明&nbsp;

　　(禮已。重燒香。懺悔發願云)。

　　至心懺悔。我弟子(某甲)。與法界一切眾生。現前一念。清淨本然。具無量相好光明。一切神通自在。良由真如妙性。不變隨緣。成六尺蕞爾之身。棄百千澄清大海。聚緣內搖。趣外奔逸。縱身口意。起貪嗔癡。身三口四。而無惡不為。五逆七遮。而無罪不造。竪窮九世。橫遍六根。開八萬四千塵勞之門。備八萬四千煩惱之法。自頂至足。何處有功德藂林。由外及中。無非是罪惡園藪。業因不忒。果報無差。緣薄善而暫往人天。因重愆而終歸惡道。不重佛性。埋沒己靈。妄來妄往。而徒費精神。浪死虗生。而毫無利益。然以罪無自性。其體本空。既不變以隨緣。故隨緣而不變悟之成性。固不涉於階差。起以成脩。要必託乎尊勝。普賢十行。禮敬為先。淨土五門。懺悔為最。恭聞維衛善逝迦葉如來。一性圓成於[旲/(衣-〦+旦)]劫。三身普覆於十方。示滅度非滅度。石像由南海而浮來。非神通現神通。寶鉢自西天而汎至。故知像性即佛。量等虗空。三身宛然。四德無減。歸依者福增無量。懺悔者罪滅河沙。故竭愚誠。向二尊而頂禮。五體投地。接兩足以翹勤。達能禮所禮。其性虗通。感之應之。不可思議。如帝網之千珠。瑤天之萬目。光光交映。彼波互融。對八萬四千相好之尊。設八萬四千至誠之禮。寂滅八萬四千煩惱。成就八萬四千度門。惟願神通顯示。威德冥加。使戒定慧。清淨以無瑕。聞思修。精進而不退。念念無違法性。塵塵皆見寂光。即此凡夫之身。堪作菩提之器。眾生無邊誓願度。煩惱無數誓願斷。法門無量誓願學。佛道無上誓願成。願命終時神不亂。正念直往生安養。面奉彌陀值眾聖。修行十地勝常樂。懺悔發願已。一心歸命頂禮。

　　(起身一拜。重燒香。散華如法。旋繞)。南無十方佛南無十方法南無十方僧南無維衛佛南無迦葉佛南無諸尊(菩薩摩訶薩)

　　(或三徧或七遍。旋畢。至佛前。三自歸依)。自歸於佛。當願眾生。體解大道。發無上心。自歸於法。當願眾生。深入經藏。智慧如海。自歸於僧。當願眾生。統理大眾。一切無礙。和南聖眾

　　禮吳中石佛起止儀式(終)
