大正藏第 18 冊 No. 0861 毘盧遮那五字真言修習儀軌


　　No. 861

　　毘盧遮那五字真言修習儀軌

　　三藏不空金剛　詔譯

　　夫修習成就毘盧遮那佛法。先應於閑淨處以瞿摩夷塗地。香水散灑燒種種名香。散種種時花。當於寂靜辦喧鬧。清淨澡浴著新淨衣結跏趺坐。或依類而坐。息災吉祥坐面向北。增益蓮花坐面向東。敬愛金剛坐面向西。降伏蹲踞坐以脚押脚面向南。隨所愛樂依方而坐。即以香泥塗手。於頂上合掌禮敬一切諸佛。然於下方從風輪起想嚩字。以二點嚴飾。如金形放熾盛光。威猛赫奕金剛火焰壞破大地。上衝流出。則想此金剛火焰焚燒自身。乃至灰謝隨四種法色。想灰成曼拏羅。即於曼荼羅中想一蓮花。於蓮花中想嚩字。轉成金剛形。想己身為金剛所成。

　　即結三昧耶印　二手作三普吒掌。竪二大指加持於五處。真言曰。

　　那謨三曼多沒馱喃阿三迷怛哩(二合)三迷三摩曳莎縛(二合)訶(引)

　　次結法界印　二手作拳。二大指在掌中竪。二頭指。想囉字於頂上。思惟真實義。一切法塵不可得。真言曰。

　　那謨三曼多沒馱喃達摩馱都娑嚩婆嚩俱𤙖

　　次結次輪印　二手反相叉。二大指在右手掌中相著。觀自身為金剛薩埵。合以加持。真言曰。

　　那謨三曼多嚩日囉(二合)喃嚩日囉(二合引)怛摩俱唅

　　次結甲冑印　二手三普吒掌。二頭指屈拄中指背上節。二大指並竪合在掌印五處。真言曰。

　　那謨三曼多嚩日囉(二合)喃嚩日羅迦嚩遮吽

　　則於自身前想大蓮華王。於蓮華中想金色佉字。其佉字轉成婆伽梵大勤勇尊。住之三摩地結劍印。即結如來鉤印奉請本尊。二內相叉作拳。竪右頭指如鉤向身招之。真言曰。

　　那謨三曼多沒馱喃噁娑囉嚩怛囉鉢羅底訶多怛多蘖俱舍冐地者哩耶鉢哩布囉迦娑嚩(二合)訶(引)

　　聖眾來已。即奉閼伽　二手捧當額想浴聖眾真言曰。

　　那謨三曼多沒馱喃哦哦那三摩三摩娑嚩(二合)訶(引)

　　次獻敷座印　二手虛心合掌。散舒屈六指如蓮花形。真言曰。

　　那謨三曼多沒馱喃噁

　　次結聖不動尊印　二手各作拳。各竪頭中指。各以二大指押無名指小指。左手為鞘。右手為刀。以刀左旋轉辟除諸魔障。右旋轉及上下成方隅界。真言曰。

　　那謨三曼多嚩日羅(二合)𧹞戰拏摩訶嚧灑拏薩叵吒耶吽怛囉吒𤙖𤚥

　　復以刀印觸香花求無垢令淨。以成加護置於鞘中。

　　次結毘盧遮那五字劍印　二手合掌屈二頭指相著。如劍形。真言曰。

　　那謨三曼多沒馱喃阿尾囉吽欠

　　次結塗香印　右手掌向外。以左手。握右手腕如環。真言曰。

　　那謨三曼多沒馱喃尾秫駄巘塗納婆吠娑嚩(二合)訶(引)

　　次結花印　二手內相叉。仰掌頭指著。二大指安頭指下節。真言曰。

　　那謨三曼多沒馱喃摩訶每怛哩耶(二合)毘愈(二合)娜蘖底娑嚩(二合)訶(引)

　　次結燒香印　二手中指無名指小指背合竪。頭指直竪傾相合。大指在頭指下節。真言曰。

　　那謨三曼多沒馱喃達摩駄覩嚩娜蘖帝莎嚩(二合)訶(引)

　　次結飲食真言印　當合定惠。掌五輪互相叉。是則持眾物。普通供養印。

　　那謨三曼多沒馱喃阿囉囉迦囉囉末隣捺那迷娑嚩(二合)訶(引)

　　次結燈印。右手作拳。中指直竪。頭指屈大捻。指博附中指。真言曰。

　　那謨三曼多沒馱喃多他蘖多哩紙薩叵囉拏嚩婆娑那哦哦那烏馱哩耶娑嚩(二合)訶(引)

　　所獻塗香花鬘燒香飲食燈明。隨四種法色。而以供養。由五種供養印。成於聖眾集會普遍香花等雲海供養。

　　次結圓滿印。二手虛心合掌安於頂上。真言曰。

　　那謨三曼多沒馱喃噁尾娑摩曳娑叵囉呬𤚥哦哦那劍達摩馱怛嚩迦舍三摩多耶娑嚩怛他蘖跛哩剎曼荼羅摩摩本惹末禮拏怛他蘖多地瑟姹那末禮那遮迷娑嚩(二合)訶(引)

　　由此真言印香花等雲海供養。如實無即用五字。從下體布至頂。地水火風空。即想自身如金色毘盧遮那佛。遍光明頭冠瓔珞身著紗縠衣。即結劍印安於當心住三摩地。二手持珠。合於掌中誦真言七遍。加持安於頂上。真言曰。

　　唵吠盧者那摩羅娑嚩(二合)訶(引)

　　然後二手當心。持珠念誦本尊言。遍數畢已。安珠於掌中。頂上合掌迴向發願。以此功德當願眾生速證毘盧遮那佛。放念珠已。然後結定印。端身正坐於頂中想白色闇字。於二目瞳人上想覽字。即微屈頭注心於胸臆閒想圓滿月輪。於月輪上布列五字。想阿字在中央如黃金色。餘四字右旋而安。

　　五字真實義者。

　　阿字一切法本不生故　尾字思義一切法言說不可得故　囉字一切法離塵故　訶字一切法因不可得故　佉字一切如虛空不可得故。名為心念誦。

　　即結劍印誦七遍頂上散。復結五供養印。獻閼伽讚歎。結不動劍印。左旋解界。結三昧印安於頂上誦三遍。想奉送聖眾。禮佛而起隨意經行。讀誦大乘方廣經典。以福迴施一切眾生願速圓滿心所求。世閒出世閒悉地成就也。

　　毘盧遮那念誦一卷

　　延享改元夏用亡弟僧尊隆遺財而刻是軌以遂其宿志伏祈法乳永潤法界云　藤原常香謹誌

　　時延享元甲子秋八月念三豐山無等讐挍焉
